# Retrospektiivitekniikat

## Start, Stop, Continue, More of, Less of Wheel

Aloita, lopeta, jatka, lisää ja vähemmän pyörä (vapaasti käännettynä) tarkoittaa retrospektiivitekniikkaa, jossa fläppitaululle piirretään viiteen sektoriin jaettu ympyrä (sektorit nimetty kuin otsikossa). Tiimi keskustelee sprintisä ja erityisesti työtavoistaan, ja fasilitaattori kirjaa ylös esille tulleet asiat ympyrän sektoreihin. Kirjattuja asioita myös kommentoidaan ja lyhyet kommentit kirjataan samalle taululle. Kyseisen tekniikan kategoriat ovat varsin yksiselitteisiä jo nimensä puolesta. 

Tämä on hyvin nopea retrospektiivitekniikka, prosessi kestää vain 10-25 minuuttia tiimin koosta riippuen. 

## Glad, Sad, Mad

Iloinen, surullinen, vihainen (vapaa käännös) on retrospektiivitekniikka, jossa kukin tiimin jäsen kirjaa ylös havaintojaan sprintistä ja tiimistä korteille tai post-it lapuille. Huomioiden tulisi olla lyhyitä. Tämän jälkeen kukin tiimin jäsen sijoitaa havaintonsa taululle jonkin kategorioista iloinen, surullinen, vihainen kohdalle. Kategoriat itsessään kertovat minkälaisia tunteita havainto tekijässään herätti. Seuraavassa vaiheessa tiimi äänestää mistä havainnoista tulisi keskustella lisää, ja eniten ääniä saaneista havainnoista keskustellaan. Keskustelun tulisi tapahtua lähtökohdasta, miten havainto vaikuttaa seuraavassa sprintissä toimimiseen. 

Tämä on hieman pidempi tekniikka, prosessi kestää enimmillään 60 minuuttia.
